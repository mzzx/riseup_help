@title = 'Agosto'

Alias
-----

Ti è mai servito di dare a qualcuno un indirizzo di posta ma di non voler usare il tuo indirizzo Riseup? Forse vuoi un indirizzo per un determinato evento o vuoi che il destinatario del tuo messaggio non conosca il tuo vero indirizzo di posta? O forse hai diverse identità segrete perché sei un super attivista!

Gli alias sono tutto ciò di cui hai bisogno. Puoi crearne uno nuovo in pochi click e le email inviate a quell'indirizzo arriveranno nella tua casella. E quando non vorrai più ricevere i messaggi spediti a quell'indirizzo, potrai cancellare l'alias.

Per maggiori dettagli visita https://riseup.net/it/aliases

Ola Bini libero
---------------

Ola Bini è un programmatore che vive in Ecuador e che lavora nei movimenti per la giustizia sociale. Ola ha lavorato nel software libero e su dei tool di crittografia che Riseup ed i suoi alleati usano per proteggere la tua vita digitale online rendendo il mondo un posto migliore.

Nell'aprile del 2019, Ola è stato arrestato e detenuto per 2 mesi in Ecuador per dei presunti legami con Julian Assange e WikiLeaks. Riseup e molti nostri amici online hanno sostenuto la campagna per il suo rilascio e dovresti farlo anche tu!

La gente non dovrebbe essere imprigionata per aver lottato e programmato per un mondo migliore. Se puoi, informati sul caso di Ola Bini e sulla raccolta fondi attualmente in corso per pagare le spese legali per la sua difesa.

&#35;FreeOlaBini

Dona
----

Riseup non fa pagare nulla per i suoi servizi. Email, VPN, chat, Etherpad, mailing list e Crabgrass sono tutti servizi forniti gratuitamente per il cambiamento sociale di liberazione. Sfortunatamente, mantenere questi servizi per noi non è gratis e dobbiamo pagare l'hardware, la connettività e il lavoro che viene svolto.

I nostri servizi dipendono dalle tue donazioni. Grazie a tutte le persone che ci supportano. Se puoi, per favore fai una donazione  https://riseup.net/it/donate
